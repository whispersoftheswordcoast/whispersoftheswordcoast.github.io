---
layout: default
title: Regolamento
permalink: /regolamento/
---

# Regolamento Generale della Community

## Regole Generali

- Sebbene non sia nostro interesse spiare le vostre conversazioni e nella maggior parte dei casi la chat privata su `.msg` rimarrà tale, in alcune giocate i quester potrebbero usare una funzione che permette di leggere direttamente i messaggi privati e usarli come sistemi di comunicazione telepatica.  
- Non esiste un sistema per capire con certezza chi stia usando tale funzione o quando, quindi tenete sempre a mente che i messaggi (`msg` e `.msgt`) possono essere letti in casi particolari.

- **È vietato insultare direttamente altri giocatori** in qualunque canale ufficiale del server: Discord, chat di gioco o forum.  
- Insultare i personaggi non è vietato, ma vi chiediamo di non esagerare con imprecazioni o offese per mantenere un ambiente sereno per tutti.

- Sono vietate le giocate di **stupro in qualunque forma** o **tortura troppo esplicita**.  
- Le giocate di natura sessuale richiedono il **consenso esplicito di entrambe le parti** e devono essere tenute private, con solo accenni e senza particolari espliciti. Se questo tipo di gioco vi interessa, usate i canali privati.

- Le giocate lesive tra personaggi devono essere sempre descritte nel forum di comunicazioni con lo staff e devono avere forti motivazioni.  
- Non possono essere programmate e devono chiudersi entro un mese.  
- L’obiettivo dello shard non è lo scontro diretto tra giocatori, quindi queste giocate devono avere riscontro solo ruolistico e dove necessario.

- È vietato prendere qualunque oggetto da altri giocatori senza il loro consenso esplicito.  
- Una volta conclusa la giocata, la parte "sconfitta" dovrà evitare qualunque tipo di rivalsa, mostrando rispetto e timore se necessario, e la parte "vincente" considererà la situazione chiusa e soddisfacente senza ulteriori motivi di scontro.  
- Se non si raggiunge una soluzione entro il tempo previsto, entrambe le parti considereranno la situazione chiusa e non sarà vantaggioso proseguire lo scontro.

- È sempre possibile per una delle parti dichiararsi sconfitta e interrompere la giocata se questa non diverte o non interessa.  
- In caso di lamentele riguardo a giocatori che non vogliono farsi "derubare" o proseguire scontri, ci sarà un abbassamento della valutazione sul voto di community.

---

## Regole sull’Interpretazione

- *Wisper of the Sword Coast* è uno shard di ruolo e richiede di interpretare il proprio personaggio in ogni momento, senza riferimenti al mondo reale o comportamenti illogici.

- È vietato usare o agire in base a conoscenze del giocatore e non del personaggio.  
- In casi gravi, le giocate potrebbero essere annullate e ricevere valutazioni negative riguardo all’immersione.

- È vietato sfruttare la scarsa intelligenza artificiale dei mostri a proprio vantaggio, ad esempio intrappolandoli con barriere o angoli.  
- La maggior parte delle creature, senza poter attaccare, scapperebbe da situazioni di pericolo, salvo rare eccezioni.

- È vietato portare mostri in zone abitate, poiché rompono l’immersione e possono rovinare l’esperienza agli altri giocatori.  
- Comportamenti recidivi influiranno negativamente sul voto della community.

- È vietato frugare i corpi o raccogliere oggetti in situazioni illogiche, come durante un combattimento, in pericolo reale o sul dorso di cavalcature.

- È vietato usare cavalcature in luoghi dove non avrebbe senso (es. sotterranei angusti, foreste fitte, case, rampe di scale).

- È vietato accendere fuochi o accamparsi in luoghi illogici (es. città o strade trafficate).

- È vietato ignorare i PNG o considerare solo reazioni favorevoli ai giocatori.  
- In assenza di un quester o elementi narrativi, considerate sempre la situazione peggiore nelle reazioni dei PNG cittadini.

---

## Morte

La morte prevede tre scenari diversi:

1. **Morte in giocate contrapposte tra giocatori:**  
   - Consideratevi fuori dalla giocata in cui siete morti da quel momento in avanti, inclusa la conoscenza della giocata o del personaggio che vi ha ucciso.  
   - Tutte le giocate contrapposte devono essere descritte nel forum di comunicazioni e, in casi particolari, verranno gestite di volta in volta.

2. **Morte in quest:**  
   - Durante una giocata organizzata da un quester, potreste morire. Evitate di ressarvi sul corpo e aspettate informazioni.  
   - Se il quester sembra essersi dimenticato di voi, inviate un messaggio privato tramite `.msgt`.  
   - Il quester vi comunicherà se la morte è effettiva, se ci sono ferite gravi o se verrete riportati in gioco per errori nella sfida o nelle meccaniche.

3. **Morte in avventura:**  
   - Non è definitiva, ma comporta gravi complicanze.  
   - Se altri player hanno mezzi per riportarvi in vita, la resurrezione è giocabile. Altrimenti, consideratevi miracolosamente sopravvissuti, feriti, debilitati e spaventati.

- Dove possibile, per la resurrezione serviranno i reagenti o il loro valore, più la spesa per l’incantesimo di resurrezione e quello per rimuovere livelli negativi.

---

## Abilità e Incantesimi Non Implementati

- Di base, qualunque abilità o incantesimo che dia vantaggi non è giocabile tra giocatori o in quest.  
- I quester possono permettere l’uso di abilità o incantesimi non implementati a loro discrezione, ma le regole varranno sia per i PNG che per i PG.

- Nessun quester può usare abilità che costringano un personaggio a rivelare informazioni che vuole tenere segrete ad altri personaggi.  
- Se ciò dovesse accadere, il quester deve avvisare in anticipo e fornire vie di fuga facilmente percorribili ai giocatori.
