---
title: Whispers of the Sword Coast - Ambientazione Amn
layout: ambientazione
order: 2
excerpt: Una breve descrizione dell'Amn per il gioco di ruolo
---

# Indice

- [Amn](#amn)
  - [Panorama generale](#panorama-generale)
  - [Geografia](#geografia)
    - [Picchi delle nuvole](#picchi-delle-nuvole)
    - [Lago Esmel](#lago-esmel)
    - [Foresta di Shilmista](#foresta-di-shilmista)
    - [Piccoli denti](#piccoli-denti)
    - [Foresta sel serpente](#foresta-sel-serpente)
    - [Montagne dei Troll](#montagne-dei-troll)
  - [Città principali](#città-principali)
    - [Athkatla (118.304 abitanti)](#athkatla-118304-abitanti)
    - [Crimmor (35.491 abitanti)](#crimmor-35491-abitanti)
    - [Eshpurta (24.252 abitanti)](#eshpurta-24252-abitanti)
    - [Keczulla (47.322 abitanti)](#keczulla-47322-abitanti)
    - [Murann (43.773 abitanti)](#murann-43773-abitanti)
    - [Purskul (27.210 abitanti)](#purskul-27210-abitanti)
  - [Storia recente](#storia-recente)

# Amn

**Capitale:** Athkatla  
**Popolazione:** 2.961.520 (umani 83%, halfling 15%, mezzorchi 1%)  
**Governo:** Plutocrazia  
**Religioni principali:** Bane, Chauntea, Cyric, Selûne, Sune, Waukeen  
**Importazioni:** Merci esotiche, oggetti magici, mercenari, perle, armi d’assedio  
**Esportazioni:** Ale e birra, armature, beni per carovane, gemme, oro, grano, cavalli, ferro, gioielli, armi  
**Allineamento comune:** Legale Neutrale, Legale Malvagio, Neutrale Buono  

---

## Panorama generale

Amn è una nazione ricchissima, governata da potenti famiglie mercantili. Carovane, navi e commerci di ogni tipo passano attraverso i suoi porti e le sue strade, rendendola una delle potenze economiche più influenti della Costa della Spada.  

Il potere reale è nelle mani del **Concilio dei Sei**, i cui membri agiscono nell’anonimato. L'organizzazione criminale degli **Ladri D'ombra** è profondamente radicata e intrecciata con la politica locale.

Gli abitanti di Amn sono pragmatici e focalizzati sul profitto: la ricchezza è considerata la vera misura del valore personale. Chi possiede molto, spesso dona altrettanto per dimostrare l’ampiezza delle proprie risorse.

Gli incantatori divini sono ben accetti se utili al commercio; i maghi arcani invece sono malvisti, a causa di disastri del passato.

---

## Geografia

Il territorio è formato da vaste pianure fertili racchiuse tra due catene montuose parallele. Quattro grandi fiumi attraversano le terre coltivabili, contribuendo alla loro ricchezza.

### Picchi delle nuvole
Montagne settentrionali, ricche di miniere. Nonostante la presenza di draghi bianchi e remorhaz, la zona è sfruttata per ferro, metalli preziosi e gemme.  
La gola chiamata **degli Artigli** è una via commerciale fondamentale verso nord.

### Lago Esmel
Un ampio lago scuro, noto per le sue calde sorgenti nelle zone poco profonde. È metà di nobili in villeggiatura. Si racconta che nelle sue profondità viva un gigantesco mostro, forse confuso con un antico drago rosso.

### Foresta di Shilmista
Regno di un piccolo e severo gruppo elfico, la cui legge assoluta proibisce il taglio di alberi e l'uccisione di elfi nel territorio. Gli insediamenti sono piccoli e nascosti. Ritenuta "infruttifera" dagli Amniti, a causa della tenacia degli elfi.

### Piccoli denti
Una catena montuosa un tempo infestata da giganti e mostri, oggi dominata da un gruppo di stregoni-ogre che controllano la regione meridionale.

### Foresta sel serpente
Foresta pericolosa, abitata da serpenti velenosi, ragni giganti, beholder, licantropi e un ambizioso drago verde nella zona nord-est. Alcuni pacifici chierici di Eldath vivono nel cuore della foresta.

### Montagne dei Troll
Montagne ricche di gemme, ma poco esplorate a causa dei troll che le abitano. Il **Nano Gemente**, una gigantesca statua nanica scolpita nella roccia, indica l’ingresso di un'antica città, ora controllata da troll.

---

## Città principali

### Athkatla (118.304 abitanti)
La capitale e il più importante porto commerciale. Qualsiasi bene non magico può essere trovato qui.  
Il grande tempio di Waukeen, **Le spire d'Oro**, domina la baia.

### Crimmor (35.491 abitanti)
La città delle carovane. Tutte le rotte verso nord partono da qui. È ricchissima di locande, taverne e punti di ristoro per mercanti e avventurieri.

### Eshpurta (24.252 abitanti)
Il centro militare di Amn. Produce armi, armature e lavora il ferro proveniente dalle Montagne dei Troll.  
Ospita un raro tempio di Ilmater.

### Keczulla (47.322 abitanti)
Un tempo decaduta, è rinata grazie alla scoperta di nuove gemme. Una cabala segreta di maghi benevoli opera nell’ombra per proteggere la città.

### Murann (43.773 abitanti)
Porto meridionale attualmente sotto il controllo degli stregoni-ogre (dal 1969) e delle loro armate.  
Le ricchezze provenienti da Maztica sono cadute nelle loro mani, attirando pirati e mercanti senza scrupoli. Il culto di Selûne combatte per liberare la città.

### Purskul (27.210 abitanti)
Importante centro agricolo e tappa per carovane. La presenza di mezzorchi è più elevata che altrove. Il tempio di Chauntea è deserto a causa di una misteriosa malattia.

---

## Storia recente

Amn ha origini antiche, ma divenne una potenza unificata ai tempi dell'impero Shoon.  
La sfiducia verso la magia arcana nasce da catastrofi causate da maghi irresponsabili nei secoli scorsi.

La recente scoperta del continente di **Maztica** ha portato un'enorme ricchezza, scatenando una nuova età dell’oro per i mercanti amniani.

Negli ultimi anni, però, due stregoni-ogre hanno radunato eserciti di mostri e conquistato il sud del paese, incluso il porto di Murann. Parte della regione ora è instabile e alcune città chiedono protezione al vicino Tethyr.
