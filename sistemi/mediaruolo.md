---
title: Voto ruolo
layout: sistemi
permalink: /mediaruolo/
order: 101
excerpt: la valutazione del ruolo, un sistema per incentivare la buona interpretazione di tutti
---
<img src="{{ '/assets/images/teacher.webp' | relative_url }}" alt="gli insegnamenti" style="display: block; margin: 0 auto;" />

# Valutazione Ruolo

Il meccanismo di valutazione del ruolo serve a garantire un minimo di qualitá a livello ruolistico nel server, ponendo dei paletti alla progressione di fronte a mancanze ruolistiche del giocatore, ma non ha un ottica punitiva (salvo il voto relativo alla community spiegato dopo), ma educativa. Quello che desideriamo é che neofiti possano migliorare velocemente grazie alle indicazioni di staff e giocatori esperti.
Idealmente non dovrebbe frenarvi troppo, se non per gli ultimissimi livelli.
Il **voto ruolo** si suddividerà in diverse sezioni che, insieme, comporranno la vostra valutazione complessiva.  
Valutazioni negative verranno date solo dopo un secondo richiamo, a più di due settimane dal primo.
Potrete inoltre avere una idea piú o meno precisa di come stiate andando attraverso le stelline che vedrete in scheda, che vanno da 1 a 5 e vi daranno accesso ai livelli fino al 12.

---

## Sezioni della Valutazione

### Ruolo in generale  
Questa valutazione, forse una delle più oggettive, valuta lo stile e il carattere del vostro personaggio, e come viene mostrato.  
Considera la coerenza delle azioni rispetto al passato.  
**Valutazione:** da -1 a +1, parte da 0.

### Immersione  
Questa valutazione riguarda come giocate l’ambiente attorno a voi e l’importanza che gli attribuite.  
Include aspetti come la paura, le ferite, la luminosità di una zona o la densità di una foresta.  
Valutazioni negative saranno assegnate se rovinate l’immersione altrui.  
**Valutazione:** da -1 a +1, parte da 0.

### Community  
Valuta il vostro modo di interfacciarvi con gli altri giocatori: se vi chiudete in voi stessi o se proponete/partecipate a giocate con gli altri.  
Comportamenti adeguati garantiranno un +1 automaticamente.  
Flame, comportamenti tossici, insulti o mancato rispetto delle regole porteranno a un -1.  
**Valutazione:** da -1 a +1, parte da 0.  
**Nota:** Questa valutazione è ereditata per nuovi personaggi.

### Classe e livello  
Considera come giocate gli elementi essenziali della vostra classe (es. religione per i castanti divini, addestramenti per altre classi).  
Valuta inoltre il livello e quanto questo influisce nelle vostre scelte.  
Un personaggio di basso livello che si comporta come un eroe leggendario, senza paura e senza ponderare le sfide, è un esempio di gioco da rivedere.  
**Valutazione:** da -1 a +1, parte da 0.

### Scheda  
Valuta come gestite la vostra scheda e l’importanza data alle abilità.  
Include anche l’uso delle statistiche e dei tiri salvezza.  
**Valutazione:** da -1 a +1, parte da 0.

### Ambientazione  
Considera come gestite e conoscete i luoghi dell’ambientazione in cui giocate e il background del vostro personaggio.  
Valutazioni negative si applicano se l’ambientazione viene ignorata, travisata o modificata a vostro vantaggio.  
**Valutazione:** da -1 a +1, parte da 0.

---

## Livelli e Valutazione

Come potete intuire:  
- avere **zero** in ogni categoria garantisce l’accesso al **livello 6**  
- collezionare un **+1** in ogni categoria garantisce un livello pari a **12**

---

## Obiettivi della Valutazione

Questo sistema vuole offrire un metodo oggettivo e comprensibile per valutare il gioco, sia per noi che per voi.  
Idealmente, chiunque potrà raggiungere i livelli più alti, sia grazie alle proprie capacità iniziali, sia tramite consigli e miglioramenti.  

L’obiettivo è creare una spinta a mantenere un livello di gioco soddisfacente e un’atmosfera positiva, cercando di essere il più possibile non elitari e obiettivi nell’applicazione delle regole.
